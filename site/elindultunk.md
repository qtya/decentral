---
title: "Elindultunk"
date: 2020-11-28T23:41:32+01:00
draft: true
tags:
  személyes
  számtech
  környezet
  társadalom
  közlekedés
---
Üdvözlünk a Decentrálon!

Ezt a oldalt ketten hoztuk létre a testvéremmel, elsősorban azzal a céllal, hogy dokumentáljuk
azokat a dolgokat, amiket pár éve együtt kezdtünk el csinálni. Ezek a tevékenységek elég
szereteágazóak, de van pár motívum, ami összeköti őket. Szeretünk például függetlenek lenni, de
szeretünk kis átlátható csapatokba szerveződni, amik sokkal többre képesek, mint amennyire egyedül
képesek lennénk. Fontosnak tartjuk a régi, de még használható eszközök újrahasznosítását, ha ezek
által olcsón és környezetkímélő módon tudunk valami jót és hasznosat létrehozni. Tudatosan próbálunk
gazdálkodni, de ennek a tudatosságnak az egyik legfontosabb szempontja az, hogy ezt etikusan tegyük.

Azt találtuk, hogy egy jó élet, ilyen és ezekhez hasonló egyensúlyok kidolgozásán és fentartásán
múlik. Nem gondoljuk, hogy van egy általános recept, ami mindenre és mindenkire ráhúzható lenne,
de ettől még a próbálkozásainkat hasznos lehet megosztani, lehetnek tanulságosak másoknak is, és
adott esetben segíthet nekik saját vidám és érdekes életük kialakításában.
